3
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ 
   Αρ. Φύλλου 2
 7 Ιανουαρίου 2014
ΝΟΜΟΣ ΥΠ’ ΑΡΙΘ. 4225
Αναβάθμιση και βελτίωση των μηχανισμών είσπραξης 
των ασφαλιστικών φορέων, πρόστιμα για την ανα−
σφάλιστη και αδήλωτη εργασία και λοιπές διατά−
ξεις αρμοδιότητας Υπουργείου Εργασίας, Κοινωνι−
κής Ασφάλισης και Πρόνοιας.
 Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Εκδίδομε τον ακόλουθο νόμο που ψήφισε η Βουλή: 
Άρθρο 1
Ένταξη στην Α.Π.Δ. του ΙΚΑ−ΕΤΑΜ 
των ασφαλιστικών εισφορών υπέρ του ΕΤΕΑ, 
των 12 τομέων του ΤΑΠΙΤ και των τομέων 
και του κλάδου ασφάλισης προσωπικού 
ΔΕΗ του ΤΑΥΤΕΚΩ 
1. Από 1.12.2013 ο εργοδότης υποχρεούται να δηλώνει 
τις ασφαλιστικές εισφορές υπέρ του Ενιαίου Ταμείου 
Επικουρικής Ασφάλισης (ΕΤΕΑ), του Ταμείου Πρόνοιας 
Ιδιωτικού Τομέα (ΤΑΠΙΤ) και του Ταμείου Ασφάλισης 
Υπαλλήλων Τραπεζών και Επιχειρήσεων Κοινής Ωφέ−
λειας (ΤΑΥΤΕΚΩ) για τους μισθωτούς που υπάγονται 
στην ασφάλιση του ΙΚΑ−ΕΤΑΜ στην Αναλυτική Περιο−
δική Δήλωση (Α.Π.Δ.), που υποβάλλει σύμφωνα με την 
ισχύουσα για το ΙΚΑ−ΕΤΑΜ νομοθεσία. Την υποχρέωση 
υποβολής Α.Π.Δ. έχουν και οι αυτοαπασχολούμενοι ήδη 
ασφαλισμένοι στο ΕΤΕΑ, το ΤΑΠΙΤ και το ΤΑΥΤΕΚΩ. Με 
απόφαση του Υπουργού Εργασίας, Κοινωνικής Ασφά−
λισης και Πρόνοιας δύνανται να ορίζονται και άλλες 
κατηγορίες μισθωτών που θα υπάγονται υποχρεωτικά 
στην υποβολή Α.Π.Δ..
2. Με απόφαση του Υπουργού Εργασίας, Κοινωνικής 
Ασφάλισης και Πρόνοιας, που εκδίδεται εντός δεκα−
πέντε (15) ημερών από τη δημοσίευση του παρόντος 
νόμου, μετά από γνώμη των Διοικητικών Συμβουλίων 
του ΙΚΑ – ΕΤΑΜ, του ΕΤΕΑ, του ΤΑΠΙΤ και του ΤΑΥ−
ΤΕΚΩ καθορίζεται ο τρόπος και ο χρόνος είσπραξης 
και απόδοσης των ασφαλιστικών εισφορών στα οικεία 
ταμεία, το ύψος της αποζημίωσης − προμήθειας του 
ΙΚΑ για το σχετικό έργο και ρυθμίζεται και κάθε άλλο 
ειδικό θέμα ή λεπτομέρεια σχετικά με την εφαρμογή 
του παρόντος άρθρου.
Άρθρο 2
Πρόστιμο για τη μη καταγραφή στην Α.Π.Δ. 
εργαζομένων που έχουν δηλωθεί στην «ΕΡΓΑΝΗ»
Μετά το πρώτο εδάφιο της περίπτωσης γ΄ της παρ. 
1 του άρθρου 7 του ν. 2972/2001 (Α΄291), όπως ισχύει, 
προστίθεται εδάφιο ως ακολούθως: 
«Ειδικά στην περίπτωση που στην Α.Π.Δ. δεν περιλη−
φθεί εργαζόμενος ή εργαζόμενοι που απασχολήθηκαν 
στην επιχείρηση κατά το χρονικό διάστημα στο οποίο 
αναφέρεται η Α.Π.Δ., οι οποίοι έχουν δηλωθεί στο Πλη−
ροφοριακό Σύστημα «ΕΡΓΑΝΗ» της υποπαραγράφου ΙΑ.3 
της παρ. ΙΑ του άρθρου πρώτου του ν. 4152/2013 (Α΄107) 
επιβάλλεται στον εργοδότη από την Ειδική Υπηρεσία 
Ελέγχου Ασφάλισης (Ε.ΥΠ.Ε.Α.) και κάθε άλλο αρμόδιο 
ελεγκτικό όργανο αυτοτελής διοικητική κύρωση (πρό−
στιμο) ίση με την επιβαλλόμενη από τους αρμόδιους 
Επιθεωρητές Εργασίας ή Ειδικούς Επιθεωρητές Εργα−
σίας για την παράβαση της μη αναγραφής εργαζομέ−
νου στον πίνακα προσωπικού δυνάμει της υπ’ αριθμ. 
27397/122/19.8.2013 (Β΄2062) υπουργικής απόφασης όπως 
εκάστοτε ισχύει.»
Άρθρο 3
Ενίσχυση μηχανισμού ελέγχου 
Δηλωθεισών – Καταβληθεισών Εισφορών 
Το άρθρο 17 του ν. 4075/2012 (Α΄89) αναδιατυπώνεται 
ως εξής: 
«Άρθρο 17
Έλεγχος Δηλωθεισών – Καταβληθεισών Εισφορών
Εντός του επομένου του μήνα υποβολής των Ανα−
λυτικών Περιοδικών Δηλώσεων, όπως η υποβολή αυτή 
προβλέπεται στο άρθρο 14 του ν. 4075/2012 (Α΄ 89) που 
τροποποιήθηκε με την παρ. 10 του άρθρου 35 του ν. 
4111/2013 (Α΄18), διενεργείται από το ΙΚΑ−ΕΤΑΜ μηχα−
νογραφικός έλεγχος σύγκρισης δηλωθεισών και κατα−
βληθεισών εισφορών για κάθε προηγούμενη μισθολο−
γική περίοδο. Ο έλεγχος Δηλωθεισών – Καταβληθεισών 
ασφαλιστικών εισφορών καθιερώνεται υποχρεωτικά ως 
τυπική ελεγκτική διαδικασία και ολοκληρώνεται εντός 
του επομένου του μήνα υποβολής της Α.Π.Δ. μηνός. 
Εάν από τη διενέργεια του ελέγχου αυτού, προκύψει 
ότι δεν έχουν καταβληθεί στο σύνολό τους οι εισφορές 
που δηλώθηκαν στην Α.Π.Δ. εκδίδεται η σχετική Πράξη 
4 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
Επιβολής Εισφορών σε βάρος του υπόχρεου υποβολής 
Α.Π.Δ., σύμφωνα με τα οριζόμενα στις οικείες διατάξεις 
εκάστου φορέα ή πράξη βεβαίωσης οφειλής, σύμφωνα 
με τα οριζόμενα στο άρθρο 101 του ν. 4172/2013 (Α΄167) 
κατά περίπτωση.
Εντός δεκαπέντε (15) εργάσιμων ημερών από τη λήξη 
της προθεσμίας περάτωσης της ελεγκτικής διαδικασίας 
αυτής αποστέλλεται στη Γενική Διεύθυνση Οικονομι−
κών Υπηρεσιών του Υπουργείου Εργασίας, Κοινωνικής 
Ασφάλισης και Πρόνοιας συνοπτική αναφορά που πε−
ριλαμβάνει τουλάχιστον το πλήθος και το ύψος των 
υποβληθεισών και καταβληθεισών ασφαλιστικών εισφο−
ρών και των εκδοθέντων Πράξεων Επιβολής Εισφορών 
ή Πράξεων Βεβαίωσης Οφειλής. Η μη εφαρμογή των 
ανωτέρω συνιστά παράβαση καθήκοντος κατά τα ορι−
ζόμενα στο άρθρο 259 του Ποινικού Κώδικα.»
Άρθρο 4
Ρύθμιση θεμάτων «διαδοχικής» επικουρικής 
ασφάλισης σε φορείς Επικουρικής Ασφάλισης 
Δημοσίου και φορείς του άρθρου 2 παρ. 4 
του ν. 2084/1992 και Ταμείων επαγγελματικής 
ασφάλισης υποχρεωτικής ασφάλισης του ν. 4052/2012
1. Από 1.3.2013 χρόνος ασφάλισης που έχει διανυθεί 
μεταξύ φορέων Επικουρικής Ασφάλισης Δημοσίου Δι−
καίου και φορέων του άρθρου 2 παρ. 4 του ν. 2084/1992 
και Ταμείων επαγγελματικής ασφάλισης υποχρεωτικής 
ασφάλισης του ν. 4052/2012, [άρθρο 36 παρ. 4 (Α΄41)], 
συνυπολογίζεται για τη θεμελίωση συνταξιοδοτικού δι−
καιώματος και τον υπολογισμό του ποσού της σύνταξης.
2. Το ποσό της σύνταξης σε κάθε φορέα υπολογίζεται 
για όλο το χρόνο καταβολής των εισφορών, σύμφωνα 
με τις ισχύουσες διατάξεις, για το σύνολο του χρόνου 
που έχει διανυθεί στον οικείο φορέα και χορηγείται 
ποσό που αντιστοιχεί στο χρόνο που διανύθηκε σε κάθε 
ταμείο.
Για αιτήσεις που έχουν υποβληθεί πριν την 1.3.2013, η 
σύνταξη υπολογίζεται σύμφωνα με τις κείμενες διατά−
ξεις περί διαδοχικής ασφάλισης. Κάθε φορέας απονέμει 
στον δικαιούχο το ποσό σύνταξης που αναλογεί στο 
χρόνο που διανύθηκε σε αυτόν, χωρίς να τηρούνται 
αλληλόχρεοι λογαριασμοί.
3. Με απόφαση του Υπουργού Εργασίας, Κοινωνικής 
Ασφάλισης και Πρόνοιας, μετά από γνώμη των ως άνω 
ταμείων Επαγγελματικής Ασφάλισης και γνώμη της 
Εθνικής Αναλογιστικής Αρχής, ρυθμίζεται κάθε θέμα 
αναγκαίο για τη ρύθμιση του παρόντος.
4. Οι αποφάσεις των αναφερόμενων στην παρ. 4 του 
άρθρου 36 του ν. 4052/2012 νομικών προσώπων σχετικά 
με την υπαγωγή στην ασφάλιση, τις παροχές και τη 
βεβαίωση των εισφορών αποτελούν εκτελεστές διοι−
κητικές πράξεις.
Άρθρο 5
Ενοποίηση των ποσοστών εισφοράς 
και των ασφαλιστέων αποδοχών στο ΕΤΕΑ
1. Από 1.12.2013 το ποσό της εισφοράς στο Ενιαίο Τα−
μείο Επικουρικής Ασφάλισης (ΕΤΕΑ) όλων των μισθω−
τών, ασφαλισμένων πριν και μετά την 1.1.1993, υπολο−
γίζεται σε ποσοστό 3% για τον ασφαλισμένο και σε 
ποσοστό 3% για τον εργοδότη επί των πάσης φύσεως 
αποδοχών του εργαζόμενου, σύμφωνα με την παρ. 2 
του άρθρου 22 του ν. 2084/1992, όπως ισχύει, και με την 
επιφύλαξη των διατάξεων της παρ. 2 του άρθρου 1 του 
ν. 4024/2011 (Α΄226). 
Η πρόσθετη ειδική εισφορά στο ΕΤΕΑ ορίζεται: α) για 
τους υπαγόμενους στα βαρέα και ανθυγιεινά επαγγέλ−
ματα σε 2% και βαρύνει τον ασφαλισμένο κατά 1,25% και 
τον εργοδότη κατά 0,75% και β) για τους απασχολού−
μενους σε υπόγειες στοές μεταλλείων – λιγνιτωρυχεί−
ων, σε υποθαλάσσιες εργασίες, καθώς και σε ορυχεία, 
σταθμούς παραγωγής και δίκτυα της ΔΕΗ ορίζεται σε 
3% και βαρύνει κατά 2% τον εργοδότη και κατά 1% 
τον ασφαλισμένο.
2. Από 1.12.2013 το ποσό της εισφοράς των αυτοαπα−
σχολούμενων ήδη ασφαλισμένων στο Ενιαίο Ταμείο 
Επικουρικής Ασφάλισης (ΕΤΕΑ), υπολογίζεται σε ποσο−
στό 6% επί της ασφαλιστικής κατηγορίας στην οποία 
καταβάλλονται εισφορές στον αντίστοιχο φορέα κύριας 
ασφάλισης και βαρύνει τους ασφαλισμένους.
3. Από την έναρξη ισχύος του παρόντος άρθρου κα−
ταργείται το δεύτερο, τρίτο και τέταρτο εδάφιο της 
παρ. 1 του άρθρου 38 του ν. 4052/2012 (Α΄ 42), καθώς 
και κάθε άλλη αντίθετη με τα οριζόμενα στο παρόν 
άρθρο διάταξη. 
Άρθρο 6
Επέκταση κάλυψης εργοσήμου 
στους απασχολούμενους αποκλειστικά 
και μόνο κατά τη διεξαγωγή αθλητικών αγώνων 
Στην περίπτωση Δ΄ της παρ. 1 του άρθρου 20 του ν. 
3863/2010 (Α΄115), όπως ισχύει, προστίθεται υποπερί−
πτωση δδ΄ως εξής:
«δδ) Το απασχολούμενο προσωπικό από Π.Α.Ε., Κ.Α.Ε. 
και λοιπά νομικά πρόσωπα επαγγελματικού και ερασιτε−
χνικού αθλητισμού κερδοσκοπικά ή μη, αποκλειστικά και 
μόνο κατά τη διεξαγωγή αθλητικών αγώνων στα γήπεδα 
παντός είδους αθλητικών αγώνων, αμειβόμενο με την 
ώρα, την ημέρα, σε τακτά ή μη χρονικά διαστήματα.» 
Άρθρο 7
Διατάξεις Ταμείου Ασφάλισης Υπαλλήλων Τραπεζών
και Επιχειρήσεων Κοινής Ωφέλειας (ΤΑΥΤΕΚΩ)
1. Ο πενταετής χρονικός περιορισμός της διάθεσης 
και απόσπασης προσωπικού που προβλέπεται από τις 
διατάξεις της παρ. 4 του άρθρου 6 και των παραγρά−
φων  1  και  4  του  άρθρου  81  του  ν.  3655/2008  (Α΄58), 
παρατείνεται από την ημερομηνία λήξεώς του για τρία 
(3) ακόμη έτη. Κατά τα λοιπά ισχύουν τα προβλεπό−
μενα στις διατάξεις της παρ. 4 του άρθρου 6 και των 
παραγράφων 1 και 4 του άρθρου 81 του ν. 3655/2008 
(Α΄58). Με απόφαση των διοικήσεων των οργανισμών 
που διαθέτουν προσωπικό στο ΙΚΑ−ΕΤΑΜ, ΤΑΥΤΕΚΩ 
και ΕΤΕΑ βάσει των ως άνω διατάξεων, και ύστερα από 
αίτημα των εν λόγω Φορέων Κοινωνικής Ασφάλισης, 
μπορεί να ανακαλείται ή να διατίθεται προσωπικό με 
τους ίδιους όρους.
2. Στους υπαλλήλους που υπηρετούν στο ΤΑΥΤΕΚΩ 
και προέρχονται από Υπηρεσίες των οποίων το προ−
σωπικό υπάγεται στην ασφάλιση του Ταμείου, δύναται 
να ανατίθενται καθήκοντα προϊσταμένων οργανικών 
μονάδων του ΤΑΥΤΕΚΩ, εφόσον οι εν λόγω υπάλληλοι 
έχουν επιλεγεί από τις υπηρεσίες προέλευσής τους, 
προϊστάμενοι αντιστοίχου επιπέδου οργανικής μονάδας 
και ελλείπουν από το Ταμείο τακτικοί υπάλληλοι οι 
οποίοι πληρούν τις προϋποθέσεις που προβλέπονται 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
5
από την κείμενη νομοθεσία για την τοποθέτησή τους 
σε θέσεις προϊσταμένων. 
αίτησης για τη χορήγηση πιστοποιητικού γέννησης του 
νεογέννητου, τον Α.Μ.Κ.Α. του.
Διατάξεις Γενικής Γραμματείας Πρόνοιας
Άρθρο 8 
Στην παρ. 4 του άρθρου 9 του ν. 4109/2013 (Α΄16) οι 
λέξεις «την εκπροσώπηση των εργαζομένων του Κ.Π.Π.» 
αντικαθίστανται από τις λέξεις «την εκπροσώπηση των 
εργαζομένων του συνιστώμενου Κ.Κ.Π., κατόπιν εκλογών 
εκ του συνόλου των εργαζομένων του Κ.Κ.Π., σύμφωνα 
με την ισχύουσα διαδικασία». 
Άρθρο 9
Λοιπές διατάξεις 
Γενικής Γραμματείας Κοινωνικών Ασφαλίσεων
1. Η Εθνική Αναλογιστική Αρχή (Ε.Α.Α.) εξαιρείται από 
τις διατάξεις του ν. 2472/1997 (Α΄50) αναφορικά με τα 
στοιχεία  που  συλλέγει  και  επεξεργάζεται  κατά  την 
άσκηση των αρμοδιοτήτων της.
2. Κατόπιν έγγραφου ή ηλεκτρονικού αιτήματος της 
αρμόδιας διεύθυνσης της «Η.ΔΙ.Κ.Α. Α.Ε.» και χωρίς να 
απαιτείται προηγούμενη άδεια από την Αρχή Προστα−
σίας Δεδομένων Προσωπικού Χαρακτήρα, το Ταμείο 
Πρόνοιας Δημοσίων Υπαλλήλων (Τ.Π.Δ.Υ.) υποχρεούται 
να παρέχει στην «Η.ΔΙ.Κ.Α. Α.Ε.» κάθε διαθέσιμη πληρο−
φορία σχετικά με τις καταβληθείσες μηνιαίες εισφορές 
εκάστου ασφαλισμένου, καθώς και τα μητρώα και στοι−
χεία ασφαλισμένων που έχει στην κατοχή του.
3. Η περίπτωση στ΄ της παρ. 1 του άρθρου 67 του ν. 
3371/2005 (Α΄178) αντικαθίσταται ως εξής:
«στ) έναν (1) υπάλληλο του Υπουργείου Οικονομικών, 
Προϊστάμενο Διεύθυνσης ή Τμήματος ή υπάλληλο ΠΕ 
ή ΤΕ κατηγορίας με πενταετή τουλάχιστον υπηρεσία 
στο Υπουργείο Οικονομικών».
4. ΄Έναρξη ισχύος του άρθρου 22 του ν. 4213/2013 
(Α΄261) ορίζεται η ημερομηνία ψήφισής του.
Άρθρο 10
Ηλεκτρονική διασταύρωση προνοιακών επιδομάτων
1. Από τη δημοσίευση του παρόντος, η Γενική Γραμ−
ματεία  Πρόνοιας  αποστέλλει  σε  μηνιαία  βάση  στην 
Η.ΔΙ.Κ.Α. Α.Ε. το ηλεκτρονικό αρχείο όλων των χορη−
γουμένων από αυτή προνοιακών επιδομάτων για να 
καταχωριστεί  στο  πληροφοριακό  σύστημα  «ΗΛΙΟΣ» 
του Υπουργείου Εργασίας, Κοινωνικής Ασφάλισης και 
Πρόνοιας.
2. Η Η.ΔΙ.Κ.Α. Α.Ε., ύστερα από την κοινοποίηση σε αυτή 
του ηλεκτρονικού αρχείου κατά τα οριζόμενα στην πα−
ράγραφο 1 προβαίνει σε έλεγχο τυχόν διπλών χορηγή−
σεων επιδομάτων, στη διασταύρωση για τη χορήγηση ή 
μη σύνταξης στους λήπτες επιδομάτων, καθώς και στην 
ενημέρωση του συστήματος ηλεκτρονικής συνταγογρά−
φησης σχετικά με τη δικαιούμενη ιατροφαρμακευτική 
περίθαλψη. 
Άρθρο 11
Απόδοση Α.Μ.Κ.Α. από την Η.ΔΙ.Κ.Α. ΑΕ
ταυτόχρονα με την υποβολή της αίτησης
για τη χορήγηση του πιστοποιητικού
γέννησης του νεογέννητου
Η «Η.ΔΙ.Κ.Α. Α.Ε.» αποδίδει σε άμεση σύνδεση και σε 
πραγματικό χρόνο, ταυτόχρονα με την υποβολή της 
Άρθρο 12
1. To αναφερόμενο: α) στο πρώτο εδάφιο της περίπτω−
σης 2 της υποπαραγράφου ΙΑ.1 της παρ. ΙΑ του άρθρου 
πρώτου του ν. 4152/2013 (Α΄107), β) στο στοιχείο αα΄ 
της περίπτωσης 2 της υποπαραγράφου ΙΑ.1 της παρ. 
ΙΑ του άρθρου πρώτου του ν. 4152/2013 (Α΄107), γ) στο 
πρώτο εδάφιο του στοιχείου β΄ της περίπτωσης 2 της 
υποπαραγράφου ΙΑ.2 της παρ. ΙΑ του ν. 4152/2013 (Α΄ 
107), ποσό των 5.000 ευρώ αντικαθίσταται με το ποσό 
των 10.000 ευρώ.
2. Το στοιχείο β΄ της περίπτωσης 1 της υποπαρα−
γράφου ΙΑ.2 της παρ. ΙΑ του ν. 4152/2013 (Α΄107), όπως 
ισχύει, διαγράφεται.
3. Το τελευταίο εδάφιο του στοιχείου γγ΄ της πε−
ρίπτωσης 2 της υποπαραγράφου ΙΑ.1 της παρ. ΙΑ του 
ν. 4152/2013 (Α΄107) και το τελευταίο εδάφιο του υπο−
στοιχείου ββ΄ του στοιχείου β΄ της περίπτωσης 2 της 
υποπαραγράφου ΙΑ.2 της παρ. ΙΑ του ίδιου νόμου αντι−
καθίστανται ως εξής: 
«Εξαιρούνται και δεν υπάγονται στη ρύθμιση οφειλές 
που αφορούν οφειλέτες που έχουν καταδικαστεί για 
φοροδιαφυγή.»
4. Στο τέλος του πρώτου εδαφίου της παρ. 4 του 
άρθρου 9 του ν. 4109/2013 (Α΄16) προστίθενται οι λέξεις 
«με τριετή θητεία».
Άρθρο 13
Η αναστολή ασκήσεως των καθηκόντων τους ως κα−
θηγητών κατά την παρ. 4 του άρθρου 24 του ν. 4009/2011 
δεν ισχύει για τους προέδρους, αντιπροέδρους, διοικη−
τές, υποδιοικητές των νομικών πρόσωπων δημοσίου και 
ιδιωτικού δικαίου μη κερδοσκοπικού χαρακτήρα που 
εποπτεύονται από το Υπουργείο Πολιτισμού και Αθλη−
τισμού και υπάγονται στον Τομέα Πολιτισμού, εφόσον 
δηλώσουν ότι παραιτούνται από το δικαίωμα λήψεως 
οποιασδήποτε αμοιβής για την παροχή των υπηρεσιών 
τους στα νομικά αυτά πρόσωπα. 
Άρθρο 14
1. Η επίδοση των Πράξεων Βεβαίωσης Οφειλής που εκ−
δίδονται ηλεκτρονικά από τις υπηρεσίες του ΙΚΑ− ΕΤΑΜ, 
μπορεί να πραγματοποιείται μέσω ειδικής εφαρμογής 
του Ολοκληρωμένου Πληροφοριακού Συστήματος του 
ΙΚΑ−ΕΤΑΜ στην οποία έχουν πρόσβαση, με χρήση των 
προσωπικών τους κωδικών, οι εργοδότες που υποβάλ−
λουν Αναλυτική Περιοδική Δήλωση, μέσω διαδικτύου. 
Ως ημερομηνία παραλαβής θεωρείται η ημερομηνία 
ηλεκτρονικής πρόσβασης του εργοδότη στην εφαρμο−
γή, η οποία καταγράφεται ηλεκτρονικά και μπορεί να 
αποτυπωθεί εγγράφως.
2. Η παρ. 1 του άρθρου 80 του ν. 4144/2013 (Α΄ 88) 
αντικαθίσταται ως ακολούθως:
«1.Α. Κάθε αλλαγή ή τροποποίηση του ωραρίου ή της 
οργάνωσης του χρόνου εργασίας εργαζομένων, καθώς 
και η νόμιμη κατά την ισχύουσα νομοθεσία υπερωρι−
ακή απασχόληση καταχωρείται υποχρεωτικά πριν την 
έναρξη πραγματοποίησής της στο Ειδικό Βιβλίο τροπο−
ποίησης ωραρίου εργασίας και υπερωριών που τηρείται 
από τον εργοδότη, χωρίς να απαιτείται θεώρησή του 
από τις αρμόδιες υπηρεσίες του ΣΕΠΕ.
6 
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ) 
Β. Το Ειδικό Βιβλίο τροποποίησης ωραρίου εργασίας 
και υπερωριών ισχύει για όλες τις επιχειρήσεις, εκμεταλ−
λεύσεις και εργασίες εν γένει και μπορεί να τηρείται με 
τη μορφή ημερολογίου ή μηχανογραφημένων σελίδων, 
που φέρουν τα στοιχεία της επιχείρησης, εκμετάλλευ−
σης ή του εν γένει εργοδότη και την ένδειξη «Ειδικό Βι−
βλίο τροποποίησης ωραρίου εργασίας και υπερωριών».
Γ. Το Ειδικό Βιβλίο τροποποίησης ωραρίου εργασίας 
και υπερωριών πρέπει να τηρείται στο χώρο εργασίας, 
να διατηρείται από τον εργοδότη επί μια πενταετία 
από τη συμπλήρωσή του και να τίθεται στη διάθεση 
των ελεγκτικών οργάνων, προς έλεγχο, οσάκις ζητείται.
Δ. Στο Ειδικό Βιβλίο τροποποίησης ωραρίου εργασίας 
και υπερωριών αναγράφονται σε ξεχωριστές στήλες:
α) το ονοματεπώνυμο και η ειδικότητα του μισθωτού,
β) η ώρα έναρξης και λήξης του ωραρίου εργασίας,
γ) η τροποποίηση που επέρχεται στο ωράριο εργα−
σίας,
δ) η ημερομηνία πραγματοποίησης της τροποποίησης 
ή της υπέρβασης του νομίμου ωραρίου,
ε) η ώρα έναρξης και λήξης της υπέρβασης του νο−
μίμου ωραρίου,
στ) η αιτία για την οποία πραγματοποιείται η υπερω−
ριακή απασχόληση,
ζ) η ημερομηνία χορήγησης αναπληρωματικής ανά−
παυσης (ΡΕΠΟ), όπου απαιτείται,
η) η υπογραφή του εργαζομένου.
Ε. Αν διαπιστωθεί, από τα αρμόδια ελεγκτικά όργανα, 
ότι έχει επέλθει τροποποίηση ωραρίου εργασίας εργα−
ζομένου ή ότι εργαζόμενος απασχολείται υπερωριακώς 
χωρίς η τροποποίηση αυτή ή η υπερωριακή απασχόλη−
ση να έχουν καταχωρηθεί κατά τα ανωτέρω στο Ειδικό 
Βιβλίο τροποποίησης ωραρίου εργασίας και υπερωριών 
επιβάλλονται με πράξη του αρμόδιου οργάνου, σε βάρος 
του εργοδότη, κυρώσεις, σύμφωνα με τα άρθρα 24 και 
28 του ν. 3996/2011, όπως ισχύουν.
Κάθε αλλαγή ή τροποποίηση του ωραρίου ή της ορ−
γάνωσης του χρόνου εργασίας, καθώς και η υπερωριακή 
απασχόληση εργαζομένου είναι νόμιμες μόνον εφόσον 
καταγραφούν στο Ειδικό Βιβλίο τροποποίησης ωραρίου 
εργασίας και υπερωριών.
ΣΤ. Ο εργοδότης υποχρεούται να γνωστοποιεί στο 
ΣΕΠΕ ηλεκτρονικά, στο πληροφοριακό σύστημα του 
Υπουργείου Εργασίας, Κοινωνικής Ασφάλισης και Πρό−
νοιας, «ΕΡΓΑΝΗ» , εντός του πρώτου δεκαπενθημέρου 
κάθε μήνα, το σύνολο των νομίμων, σύμφωνα με τα 
παραπάνω, υπερωριών, που πραγματοποιήθηκαν, ανά 
εργαζόμενο, κατά τον προηγούμενο μήνα. Σε περίπτωση 
μη τήρησης της υποχρέωσης αυτής επιβάλλονται από 
τα αρμόδια ελεγκτικά όργανα, σε βάρος του εργοδότη, 
κυρώσεις, σύμφωνα με το άρθρο 24 του ν. 3996/2011, 
όπως ισχύει.
Με απόφαση του Υπουργού Εργασίας, Κοινωνικής 
Ασφάλισης και Πρόνοιας δύναται να ρυθμίζεται κάθε 
όρος και αναγκαία λεπτομέρεια για την εφαρμογή της 
παρούσης.
Από την έναρξη ισχύος της παρούσης κάθε άλλη αντί−
θετη διάταξη παύει να ισχύει.»
Άρθρο 15
 Αποφάσεις μεταφοράς προσωπικού με σύμβαση ιδι−
ωτικού δικαίου αορίστου χρόνου και κατάταξής τους σε 
προσωποπαγείς θέσεις σύμφωνα με το άρθρο 44 του 
ν. 3979/2011 (Α΄138) και του άρθρου 199 του ν. 3852/2010 
(Α΄ 87), οι οποίες δεν δημοσιεύθηκαν για οποιονδήποτε 
λόγο στην Εφημερίδα της Κυβερνήσεως, δημοσιεύονται 
με αναδρομική ισχύ από την ημερομηνία υπογραφής 
της σχετικής απόφασης του περιφερειακού συμβουλίου.
Άρθρο 16
Έναρξη ισχύος
Η ισχύς του παρόντος αρχίζει από τη δημοσίευσή του 
στην Εφημερίδα της Κυβερνήσεως, εκτός εάν ορίζεται 
διαφορετικά σε επιμέρους διατάξεις.
Παραγγέλλομε τη δημοσίευση του παρόντος στην 
Εφημερίδα της Κυβερνήσεως και την εκτέλεσή του ως 
νόμου του Κράτους.
  Αθήνα, 31 Δεκεμβρίου 2013
  Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΑΡΟΛΟΣ ΓΡ. ΠΑΠΟΥΛΙΑΣ
ΟΙ ΥΠΟΥΡΓΟΙ
ΟΙΚΟΝΟΜΙΚΩΝ 
ΠΑΙΔΕΙΑΣ ΚΑΙ ΘΡΗΣΚΕΥΜΑΤΩΝ
ΙΩΑΝΝΗΣ ΣΤΟΥΡΝΑΡΑΣ  ΚΩΝ/ΝΟΣ ΑΡΒΑΝΙΤΟΠΟΥΛΟΣ
ΠΟΛΙΤΙΣΜΟΥ ΚΑΙ 
ΔΙΟΙΚΗΤΙΚΗΣ ΜΕΤΑΡΡΥΘΜΙΣΗΣ ΚΑΙ
ΗΛΕΚΤΡΟΝΙΚΗΣ ΔΙΑΚΥΒΕΡΝΗΣΗΣ
 ΠΑΝΟΣ ΠΑΝΑΓΙΩΤΟΠΟΥΛΟΣ  ΚΥΡΙΑΚΟΣ ΜΗΤΣΟΤΑΚΗΣ
ΑΘΛΗΤΙΣΜΟΥ 
  ΕΡΓΑΣΙΑΣ, ΚΟΙΝΩΝΙΚΗΣ ΑΣΦΑΛΙΣΗΣ 
ΙΩΑΝΝΗΣ ΒΡΟΥΤΣΗΣ 
ΚΑΙ ΠΡΟΝΟΙΑΣ 
ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ
ΧΑΡΑΛΑΜΠΟΣ ΑΘΑΝΑΣΙΟΥ
Θεωρήθηκε και τέθηκε η Μεγάλη Σφραγίδα του Κράτους.
Αθήνα, 3 Ιανουαρίου 2014
Ο ΕΠΙ ΤΗΣ ΔΙΚΑΙΟΣΥΝΗΣ ΥΠΟΥΡΓΟΣ
ΧΑΡΑΛΑΜΠΟΣ ΑΘΑΝΑΣΙΟΥ  
*01000020701140004*
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 21 004
